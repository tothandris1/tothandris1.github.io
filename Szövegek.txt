Bemutatkozás

Tóth András vagyok, a Budapesti Műszaki- és Gazdaságtudományi Egyetem gépészmérnöki alapszak, nappali tagozatos hallgatója. Érdeklődésem a műszaki pálya felé hamar megmutatkozott, és 
emellett számtalan sokrétű dologba vágtam a fejszémet. A portfóliómon pár érdekes elfoglaltságomat, hobbimat mutatom be az aloldalakon keresztül. 

Fotózás

Gimnazista éveimben vált elsődleges szenvedélyemmé a fotózás. Sokáig munkám részét képezte a képgyártás. Több éven át fotóztam sportrendezvényeket, céges évzáró bulikat. Képeim sokszor 
megjelentek szülővárosom napi hírlapjaiban és a televízióban is. Jelenleg egy "Milc digitális" gépet használok. Kipróbáltam már magam az analóg fotós világban is, mely teljesen új 
kapukat nyitott számomra.


Motorozás

Gyermekkorom óta rajongok a motorokért. Jelenleg egy Honda Nc 700X büszke tulajdonosa vagyok. Volt alkalmam Montenegrót, Szlovéniát, és a Magyarországgal szomszédos országokat 
mind bejárni motorral.


Sport

	Úgy gondolom, hogy elhanyagolhatatlan a mindennapjaimból a testmozgás, éppen ezért igyekszem minél többet sportolni. Ahhoz, hogy ne váljon a sport egy monoton tevékenységgé,
mindig másfajta sportot űzök. Gyerekkorom óta focizok, a legnagyobb sikerem az országos másodosztályban második helyezés. A labdarúgás mellett még röplabdázok, síelek, és ha tehetem 
kirándulok.  
